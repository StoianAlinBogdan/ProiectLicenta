\silentchapter{Introducere}
\iffalse
Introducerea va avea 2–3 pagini care vor conține motivația alegerii temei, relevanța și contextul temei alese, obiectivele generale ale lucrării, metodologia și instrumentele utilizate și o scurtă descriere a structurii lucrării (titlul capitolelor, o scurtă descriere și legătura dintre acestea).

În acest capitol nu se introduc figuri, table sau listing-uri de cod. Pot fi în schimb referite!
\fi
\renewcommand{\thesection}{\Roman{section}}
\renewcommand{\thesubsection}{\thesection.\Roman{subsection}}
\section{Motivația alegerii temei}
\subsection{Numerele aleatoare}
Numerele aleatoare, aleatoritatea și generarea de numere aleatoare au aplicații nelimitate într-o mare mulțime de domenii diferite, precum în statistică, criptologie, jocuri, jocuri de noroc, matematică și chiar până și în artă.
Pentru câteva exemple de utilizare a numerelor aleatoare și a metodelor de generare a numerelor aleatoare, aflăm de la Aristotel în "Politica" sa \cite{book:aristotle:2015} că democrația din Grecia antică se baza deseori pe alegeri aleatoare\footnote{"... it is thought to be democratic for the offices to be assigned by lot, for them to be elected is oligarchic." [Aristotle, Politics 4.1294b]}, iar alegerile bazate pe vot puteau fi considerate chiar "oligarhice" în natură. Așadar, numerele aleatoare joacă un rol destul de important în dezvoltarea societății umane, încă de pe vremea celor mai timpurii civilizații!

Până și în ziua de astăzi, unele sisteme politice se bazează pe alegere aleatoare pentru sistemele lor juridice - de exemplu, în sistemul legal anglo-saxon, judecătorii din cadrul unui tribunal sunt deseori aleși aleator pentru a asigura imparțialitate, numerele aleatoare jucând astfel un rol în sistemul legislativ!

Pe lângă aplicațiile din politică, aleatoritatea joacă un rol important până și în sistemele religioase - alegerea unui nou Papă catolic fiind, bazată pe culoarea fumului care rezultă în urma arderii unor bilete de vot, pentru a oferi un exemplu din mai multe.

Aplicațiile antice sunt utile pentru a arăta faptul că numerele aleatoare joacă un rol în multiple aspecte ale societății umane din totdeauna, dar probabil că cea mai importantă aplicație a numerelor aleatoare în ziua de astăzi este in contextul criptologiei. O mare parte din metodele de securizare a sistemelor de comunicație în ziua de astăzi sunt bazate pe metode de generare a numerelor aleatoare (de exemplu, în cazul metodelor de autentificare sau în cazul metodelor de asigurare a confidențialității schimbului de date între mai multe sisteme de calcul). A fost dovedit matematic de către Shannon \cite{art:shannon:secrecy:1949} că orice cifru de criptare care asigură proprietatea de "discreție completă" \textit{[en. "perfect secrecy"]} \textbf{trebuie} să îndeplinească aceleași cerințe ca un sistem OTP (One-time pad), care este o tehnică de criptare bazată pe schimbul de o cheie, generată aleator, care nu poate fi mai scurtă decât mesajul trimis, între cele două sisteme de calcul aflate în schimb de mesaje.

Așadar, numerele aleatoare sunt extrem de importante pentru o mare parte din metodele de comunicare moderne (comerț online, sisteme tranzacționale, bancare, naționale, ș.a.m.d), pentru că majoritatea metodelor de creare de securitate sunt bazate, fundamental, pe o componentă aleatoare.

Totuși, dacă "importanța" unui fenomen nu se măsoară în impactul asupra societății, ci în cantitatea de bani generată de existența (sau inexistența) sa, atunci numerele aleatoare, fundamentale pentru industria jocurilor de noroc, sunt cu siguranță unul dintre cele mai importante concepte în existență. În momentul scrierii acestei lucrări, industria globală a cazinourilor și a jocurilor de noroc prezintă o piață în valoare de aproximativ 231 de miliarde de dolari \cite{misc:web:statista:gambling}, cu mult mai mult decât industria fotbalului, de exemplu, care are o valoare de piață de aproximativ 1.9 miliarde de dolari în 2019.

Aș putea să continui aproape la nesfârșit cu aplicațiile numerelor aleatoare într-o cantitate enormă de domenii, atât în trecut, cât și în prezent, dar ideea principală a lucrării de față este faptul de a implementa, a studia și a compara mai multe metode de generare de numere aleatoare, domeniu de studiu important din toate privințele.

\pagebreak

\subsection{Numerele aleatoare "adevărate", pe scurt}
În concepția convențională, există două mari categorii de generatoare de numere aleatoare: generatoare de numere "pseudoaleatoare", numite în continuare PRNG \textit{[en. "Pseudo-random number generator"}, și generatoare de numere aleatoare "adevărate", sau "veritabile", numite în continuare TRNG, sau alternativ HRNG \textit{[en. "True ...", "Hardware..."]}. PRNG-urile sunt simpli algoritmi care se folosesc ori de formule matematice, ori de tabele de numere precalculate pentru a-și produce numerele aleatoare, care par a fi suficient de aleatoare în urma testelor statistice. Domeniul generării numerelor pseudoaleatoare este foarte bine cercetat, iar unele PRNG-uri moderne sunt atât de "bune" încât sunt practic de nedestins cu numerele aleatoare "veritabile". Totuși, problema principală a numerelor pseudoaleatoare este că sunt \textit{deterministe}, adică o secvență de numere poate fi reprodusă, atât timp cât se știe punctul de plecare a acelei secvențe. Totuși, avantajul principal este că sunt \textit{eficiente}, din cauză ca pot produce un număr foarte mare de numere într-un timp foarte scurt. 

Pe de cealaltă parte, numerele aleatoare "veritabile" produse de un TRNG sunt în general extrase dintr-o sursă de \textit{entropie} fizică (voi discuta mai târziu conceptul de "entropie" și TRNG-urile mai în detaliu), sistemele de calcul moderne folosind, de exemplu, informații de la driverele kernel-ului, mișcările mouse-ului, elemente de timing interne sistemului de operare, varianțe din activitatea ventilatoarelor calculatorului, ș.a.m.d. Aceste surse de entropie sunt motivul pentru care acestea sunt uneori numite și "Hardware" Random Number Generators. Diferența principală dintre TRNG-uri și PRNG-uri este faptul că acestea sunt nedeterministe și neperiodice. 

Totuși, pe lângă aceste două categorii, designerii de generatoare de numere aleatoare propun o nouă categorie de generatoare: generatoarele de numere aleatoare \textit{cuantice}. \cite{IDQuantique:QuantumvsClassical}. ID Quantique, o firmă elvețiană care produce QRNG-uri \textit{[en. "Quantum ..."]} la nivel hardware, discreditează condițiile fizice meta-stabile sau "haosul" necesar culegerii de entropie în TRNG-uri, și propune generatoarele de numere aleatoare cuantice, bazate pe fenomene cuantice, fundamental probabilistice, pentru culegerea entropiei.

Lucrarea de față își propune analiza "bunătății" celor trei categorii de generatoare de numere aleatoare (conceptul de "bunătate" va fi definit riguros mai ulterior în lucrare), din mai multe perspective, atât prin testarea "aleatorității" secvențelor rezultate, cât și prin testarea empirică a performanței algoritmilor de generare (respectiv, a circuitelor cuantice aplicate în cazul QRNG-urilor). 

\pagebreak

\section{Structura și metodele lucrării}
Lucrarea de față va avea trei mari componente:
\begin{itemize}
    \item Fundamentarea teoretică riguroasă a tuturor conceptelor cu aplicabilitate în interiorul lucrării (ex. fundamentare matematică - matematică complexă și algebră liniară, postulatele mecanicii cuantice, elemente de statistică pentru analiza empirică, etc.). Tot aici vor fi definite specificațiile celor două "aplicații" din cadrul acestei lucrări;
    \item Analiza platformelor pe care se vor executa aplicațiile, motivul alegerii lor, modulele generale și proiectarea în ansamblu a celor două aplicații din lucrare;
    \item Descrierea implementării propriu-zise a aplicațiilor și rezultatele intermediare ale lucrării (în general, statistice).
\end{itemize}

Pe lângă acestea, se va adăuga un capitol de descriere a utilizării celei de-a doua aplicații ("aplicația" propriu-zisă din titlul lucrării), în cadrul căreia se vor prezenta și rezultatele finale ale întregii lucrări și se vor descrie în detaliu rezultatele finale.


În concluzie, lucrarea va încerca a descrie fundamentele necesare conceptelor de generare de numere aleatoare "clasice" și "cuantice" și va prezenta două aplicații, una pentru testarea metodelor utilizate și a doua pentru a oferi o aplicație propriu-zisă, utilizabilă de un end-user, cu interfață grafică ș.a.m.d.




\renewcommand{\thesection}{\arabic{section}}
\renewcommand{\thesubsection}{\thesection.\arabic{subsection}}




